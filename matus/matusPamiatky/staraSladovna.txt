Nová éra košického pivovarníctva je spojená s menami dvoch podnikateľov: Jozef Bayer a Jozef Lepesch. Pivovarník Bayer prvýkrát v histórii košického pivovarníctva platil mestu v naturáliách za povolenie variť pivo. Ročný naturálny poplatok bol 79 hektolitrov piva. V roku 1870 si Bayer postavil pivovar na Floriánskej ulici. Košické pivovarníctvo takto urobilo prvý rozhodný krok do spomenutej novej éry varenia piva. Neďaleko pivovaru začala vyrábať slad nová sladovňa.

